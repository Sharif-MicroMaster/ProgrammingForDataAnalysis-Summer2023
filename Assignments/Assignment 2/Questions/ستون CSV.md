این سوال حتما باید با $Generator$ حل شود.

در این سوال باید برنامه‌ای بنویسد که یک فایل `csv` را بخواند، در آن تغییراتی انجام دهد و در نهایت فایل `csv` تغییر یافته خود را خروجی بدهد. نحوه کار با `csv` در انتهای سوال توضیح داده شده است.

+ فایل `csv` که باید به عنوان ورودی برنامه شما آن را بخواند شامل یک جدول n×m می‌باشد که در هر خانه‌ی آن یک عدد **صحیح** وجود دارد.

+ شما باید یک ستون جدید به انتهای این فایل `csv` اضافه کرده و در هر خانه‌ی آن جمع اعداد خانه‌هایی که در سطر این خانه قرار دارد را قرار دهید.

+ برنامه شما باید شامل یک تابع به نام `process` باشد که به عنوان ورودی آدرس فایل `csv` اولیه را می‌گیرد و به عنوان خروجی یک فایل `csv` جدید را در `ans.csv` ذخیره می‌کند.

برای حل این سوال فقط می‌توانید از کتاب‌خانه‌های استاندارد پایتون استفاده کنید.

# کار با `csv`

یکی از رایج‌ترین فرمت‌ها برای ذخیره‌ی جدول‌های داده، `csv` (_comma separated values_) است. در هر خط یک مقدار از داده است که داده‌ها در آن به ترتیب ستون‌ها آمده‌اند و با `,` از هم جدا شده اند.

مثالی از محتوای یک فایل `csv`:

```
1, 14, 43, 1
241, 17, 41, 2
492, 12, 32, 3
231, 14, 29, 4
```

### نکات

+ در مثال بالا یک جدول با چهار سطر و ستون داریم که در هر خانه آن یک عدد نوشته شده است.
+ توجه کنید که لزومی ندارد بعد از هر `,` یک فاصله باشد و صرفا برای خواناتر شدن فایل می‌توان فاصله را گذاشت.
+ فایل `ans.csv` را باید با مود `w` باز کنید. با این کار اگر فایل وجود نداشت، ساخته می شود و اگر وجود داشت محتویات آن پاک می شود بعد می‌توانید تغییرات را روی آن اعمال کنید.
+ تابع `process` نباید مقداری را `return` کند.
+ می‌توانید این نوع از فایل را با استفاده از نرم‌افزار _Excel_ و یا نرم افزارهای مشابه هم باز کنید.

## ورودی نمونه

جدول زیر با فرمت `csv` ذخیره شده است:

```
3, 3, 1, 1, 1, 1, 1
1, 1, 4, 5, 6, 7, 8
1, 5, 6, 7, 4, 3, 1
```

شما باید یک ستون به این فایل اضافه کرده و در هر ستون جدید جمع اعداد هم سطرش را بنویسید.

جدول جدید که با نام `ans.csv` باید ذخیره شود باید به شکل زیر باشد:

```
3, 3, 1, 1, 1, 1, 1, 11
1, 1, 4, 5, 6, 7, 8, 32
1, 5, 6, 7, 4, 3, 1, 27
```